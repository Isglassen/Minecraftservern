2023-03-29, 2023-04-10, 2023-04-20
# Konstitution
## I kap. Otirias styre
1§ Stadsstaten Otiria bildas härmed som en stat under beskydd och kontroll av Flammans Imperium samt NP, vilken skall styras av denna konstitution.

2§ Otirias styre skall ske genom ett Stadsråd bestående av fem medlemmar, varav två representanter valda av Flammans Imperium, två representanter valda av NP samt en folkvald Borgmästare, vilket utgör den beslutande makten i Otiria och har i syfte att stifta lagar och fatta beslut rörande Otirias inrikes affärer.

3§ Otirias Domare skall utses av Stadsrådet, enligt förfarande beskrivet i §5, och har i uppgift att tolka, applicera samt beskydda Otirias lagar, vilken kan avsättas av Stadsrådet om någon medlem i Stadsrådet som icke är Borgmästare, d.v.s. en representant från Flammans Imperium eller NP, önskar göra så.

4§ Otirias lagar skall icke appliceras retroaktivt och Domaren skall avgöra om lagbrott skett samt utdöma straff, vars grad skall sättas i förhållande till lagbrottets grovhet.

5§ Stadsrådets beslut fattas genom minst 4/5 röster för förslaget, förutom gällande ändringar av konstitutionen samt när ny Domare skall utses då alla fem medlemmar måste rösta för förslaget.

## II kap. Borgmästaren
1§ Borgmästaren ska väljas av alla Otirias medborgare, där varje medborgare innehar en och endast en röst och har rätt samt möjlighet att använda denna i val.

2§ Val ska ske varannan vecka, med start kl. 12.00 på en lördag och avslut kl. 12.00 nästa dag, och alla medborgare, förutom medlemmarna i Stadsrådet, har rätt samt möjlighet att ställa upp som kandidat.

3§ Den kandidat med flest röster skall bli Borgmästare.

4§ Om två kandidater har lika antal röster och ingen eller inga andra kandidater har fler röster än dem, ska omval ske med endast dessa två kandidater med start nästföljande dag och varandes mellan de tider beskrivna i §2.

5§ Om utfallet av omval beskrivet enligt §4 är lika antal röster för båda kandidater ska det befintliga Stadsrådet välja vilken av kandidaterna som ska förklaras vinnare genom majoritetsbeslut.

## III kap. Regeringen och myndigheterna
1§ Borgmästaren har i uppgift att säkerställa att besluten och lagarna utfärdade av Stadsrådet efterföljs.

2§ För att hjälpa Borgmästaren i detta kan Borgmästaren bilda eller ta bort myndigheter, samt ändra deras uppdrag, ansvarsområden eller styre.

3§ För att undvika avbrott ska befintliga myndigheter fortsätta sitt arbete när skifte av Borgmästare sker, såvida Borgmästaren inte uttryckligen väljer att ändra detta.

4§ Borgmästaren och myndigheterna bildar tillsammans det som kallas Otirias Regering, och Borgmästaren är ytterst ansvarig för de handlingar som utförs av Regeringen.

5§ Om Stadsrådet anser att Regeringen misskött sitt arbete kan Stadsrådet väcka misstroende mot Borgmästaren och utlysa nyval, vilket skall ske med start nästföljande dag och vara mellan de tider beskrivna i II kap. §2 samt vars vinnare skall vara Borgmästare fram till nästa ordinarie val.

## IV kap. Innevånare, medborgare och gränserna
1§ Alla ska räknas som innevånare i Otiria som befinner sig inom Otirias gränser eller är medborgare i Otiria.

2§ Medborgare i Otiria är den som valt att räkna sig som medborgare, har någon form av bosättning i Otiria och av Regeringen genom stöd från annan lag inte blivit fråntagen sitt medborgarskap.

3§ Otirias gränser ska vara öppna för inflyttande eller besökande från alla övriga stater, förutom om särskilt beslut finns om att stänga gränserna på något vis för medborgare av denna stat och individen inte är medborgare i Otiria.

4§ Medlem av krigsförande organisation i krigstillstånd mot Otiria skall inte befinna sig inom Otirias gränser såvida inte särskild dispans finns för den enskilda individen.

5§ Otiria skall vara öppet för handel med alla slags varor mellan aktörer i Otiria samt aktörer utanför Otiria.

## V kap. Friheter och rättigheter
1§ Alla innevånare i Otiria har rätt att fritt uttrycka sin åsikt, såvida detta inte röjer hemlig uppgift som kan skada Otirias säkerhet.

2§ Alla innevånare i Otiria har rätt att tro på samt utöva alla religioner, så länge detta religionsutövande icke skadar någon annan.

3§ Innevånare i Otiria som röjer uppgift om oegentligheter inom Regeringen, övriga staten, företag eller annan organisation baserad i Otiria skall icke utsättas för reprimander på grund av detta.

4§ Alla innevånare i Otiria har rätt att fritt bilda och delta i föreningar samt organisationer, även om varje enskild förening eller organisation kan neka enskilda innevånare rätt att delta i den föreningen eller organisationen.

5§ Alla medborgare i Otiria har rätt till egendom samt att fritt bedriva ekonomisk aktivitet, inklusive bildandet av företag.
